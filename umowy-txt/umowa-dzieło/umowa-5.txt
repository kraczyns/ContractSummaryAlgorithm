UMOWA O DZIEŁO
 
Umowa zawarta w dniu 05.08.2013 r. w Łodzi, pomiędzy:
Anną Nowak
(oznaczenie strony zlecającej wykonanie dzieła)
 
zwaną dalej Zamawiającym,
 
a
Janem Kowalskim
(oznaczenie strony przyjmującej zlecenie wykonania dzieła)
 
zwanym dalej Wykonawcą
 
o następującej treści:
§ 1
Zamawiający powierza wykonanie, a Wykonawca zobowiązuje się wykonać dzieło polegające na:
wykończeniu łazienki
(opis zlecanego dzieła)

§ 2 
(fakultatywne)
1. Dla wykonania dzieła Zamawiający zobowiązuje się wydać Wykonawcy w terminie 
do dnia 06.08.2013 r. następujące materiały i narzędzia:
1) kafelki podłogowe
2) klej
3) farbę
2. Wykonawca zobowiązany jest przedstawić rozliczenie z otrzymanych materiałów i narzędzi, 
a niezużyte zwrócić Zamawiającemu w dniu wydania dzieła. 
§ 3
Termin rozpoczęcia dzieła strony ustaliły na dzień 06.03.2013, a wykonania na dzień 06.04.2013 r.
§ 4
(fakultatywne)
Wykonawca ma prawo powierzyć wykonanie dzieła innej osobie, jednakże jest on odpowiedzialny wobec Zamawiającego za jej działania, jak za własne
§ 5
Wykonawcy przysługuje wynagrodzenie za wykonanie dzieła w wysokości 7000 zł (słownie: siedem tysięcy złotych). Zamawiający wypłaci Wykonawcy wynagrodzenie w formie przelewu/gotówki w dniu odbioru wykonanego dzieła, na podstawie wystawionego przez Wykonawcę rachunku.
§ 6 
(fakultatywne)
1. W przypadku jakichkolwiek opóźnień w wykonaniu dzieła Wykonawca zapłaci Zamawiającemu karę umowną w wysokości 1000 zł.
2. W razie zwłoki w wykonaniu dzieła Zamawiający może odstąpić od umowy bez konieczności wyznaczania dodatkowego terminu.
§ 7
Zmiany umowy wymagają formy pisemnej pod rygorem nieważności.

§ 8
W sprawach nieuregulowanych niniejszą umową będą miały zastosowanie przepisy kodeksu cywilnego.
§ 9
Umowę sporządzono w 4 jednobrzmiących egzemplarzach, po 2 dla każdej ze stron.
 

 
 ............................................                                                               ……………………………
Zamawiający                                                                                	Wykonawca

