 UMOWA O DZIEŁO NR 1

zawarta w Kielcach w dniu 15.06.2014 r. pomiędzy:
1.	Uniwersytetem Jana Kochanowskiego w Kielcach, 
ul. Żeromskiego 5 zwanym dalej „Zamawiającym” reprezentowanym przez:
dr inż. Stefana Batorego
a Panem Antonim Bieleckim
legitymującym/ą  się dowodem osobistym nr AWG 22346
PESEL: 70081908193	           	
zwanym dalej „Wykonawcą”.

Pozostałe dane niezbędne do celów podatkowych zawiera oświadczenie Wykonawcy stanowiące załącznik do umowy.


§ 1
Zamawiający zleca a Wykonawca zobowiązuje się do wykonania dzieła polegającego na:

stworzeniu serwisu internetowego.
§2

1. Wykonawca oświadcza, że posiada odpowiednie kwalifikacje zapewniające wykonanie dzieła 
     objętego umową na najwyższym poziomie, w sposób staranny i sumienny, według 
     standardów i norm stosowanych w tym zakresie, tak aby umowa została zrealizowana 
     zgodnie z celem, dla którego została zawarta.
2. Wykonawca zobowiązany jest do wykonania dzieła osobiście.


§ 3
1. Dzieło powstałe w wyniku realizacji umowy stanowić będzie utwór w rozumieniu ustawy o prawie autorskim i prawach pokrewnych.
2. Wykonawca oświadcza, że dzieło stanowi utwór oryginalny, Wykonawca jest autorem utworu, a jego prawa autorskie do utworu nie są przez nikogo ograniczone.

§ 4

1.  Rozpoczęcie wykonywania dzieła nastąpi w dniu 15.07.2014 r.
2.  Strony ustalają termin wykonania dzieła na dzień 30.09.2014 r.
3. W przypadku niemożności rozpoczęcia, kontynuowania lub zakończenia dzieła w 
      terminie Wykonawca bezzwłocznie poinformuje Zamawiającego o zaistniałej przeszkodzie.
4.  W przypadku określonym w ust.2 Zamawiający, jest uprawniony do:
a)	odstąpienia od umowy,
b)	powierzenia dalszego wykonywania dzieła innemu wykonawcy,
c)	zmiany terminu wykonania dzieła.
5.  Zamawiający bezzwłocznie zawiadamia Wykonawcę o podjętej decyzji.

§ 5

1.  Tytułem wynagrodzenia za wykonane dzieło Wykonawca otrzyma kwotę 10 000 złotych brutto/ słownie: dziesięć tysięcy złotych 
2.  Wynagrodzenie określone w ust.1 obejmuje wszelkie czynności określone w §1 umowy 
     oraz wszelkie wydatki Wykonawcy poniesione przez niego w związku lub w wykonaniu 
     umowy.
3.  Wynagrodzenie jest płatne przelewem:
a)	po dokonaniu odbioru wykonanego dzieła lub umówionej jego części,
b)	po przedłożeniu rachunku zaakceptowanego przez Zamawiającego,
c)	w terminie 30 dni od przyjęcia prawidłowo wystawionego rachunku na konto wskazane przez Wykonawcę.
4.  Wzór rachunku stanowi załącznik do umowy.

§ 6
1.  Z chwilą odebrania dzieła Wykonawca przenosi na Zamawiającego przysługujące mu 
     autorskie prawa majątkowe do wykonanego dzieła na następujących polach eksploatacji:
a)	w zakresie utrwalania i zwielokrotniania utworu – wytwarzanie określoną techniką egzemplarzy utworu, w tym techniką drukarską, reprograficzną, zapisu magnetycznego oraz techniką cyfrową  
b)	w zakresie obrotu oryginałem albo egzemplarzami, na których utwór utrwalono – wprowadzanie do obrotu, prezentacja – w tym na stronach internetowych, użyczenie lub najem oryginału albo egzemplarzy
c)	w zakresie rozpowszechniania utworu w inny sposób – publiczne wykonanie, wystawienie, wyświetlenie, odtworzenie oraz nadawanie i reemitowanie, a także publiczne udostępnianie utworu w taki sposób, aby każdy mógł mieć do niego dostęp w miejscu i czasie przez siebie wybranym. 
2.  Wykonawca nie zachowuje wyłącznego prawa zezwalania na wykonywanie zależnego prawa
     autorskiego
3.  Kwota określona w § 5 ust.1 umowy obejmuje również wynagrodzenie z tytułu 
     przeniesienia autorskich praw majątkowych na Zamawiającego.



§ 7

Jeżeli Wykonawca wykonuje dzieło w sposób wadliwy lub sprzeczny z umowa Zamawiający może skorzystać z uprawnień określonych w art. 636 §1 kodeksu cywilnego.


§ 8

Wszelkie zmiany niniejszej umowy wymagają formy pisemnej pod rygorem nieważności.


§ 9

W sprawach spornych właściwym miejscowo jest sąd siedziby Zamawiającego.


§ 10
Umowę sporządzono w trzech jednobrzmiących egzemplarzach, z których jeden otrzymuje Wykonawca.


Wyrażam zgodę na przetwarzanie danych osobowych, a w wypadku umów do projektów UE zgodę na ujawnienie do rozliczeń wartości umowy.                                                                      