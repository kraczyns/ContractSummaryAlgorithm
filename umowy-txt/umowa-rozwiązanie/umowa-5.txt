Warszawa, dn. 18.09.2006 r.
Wynajmujący:
Kazimierz Boroń
Ul. Konwaliowa 3 m. 10
00-965 Warszawa
Do Najemcy
Heleny Ludowskiej
Ul. Pułkowników 8 m. 10
00-873 Warszawa
Wypowiedzenie umowy najmu
Na podstawie art. 685 Kodeksu cywilnego:
– wypowiadam umowę najmu zawartą dnia 14.04.2005 r. dotyczącą lokalu użytkowego
położonego w Warszawie przy ul. Pułkowników 8 lok. 10 – najemcy, pani Helenie Ludowskiej, ze
skutkiem od 1.10.2006 r.
Uzasadnienie
Najemca – pomimo pisemnego upomnienia – nadal używa lokalu w sposób sprzeczny z umową.
W lokalu miała być prowadzona „cicha” działalność gospodarcza, tymczasem odbywają się tam
całonocne głośne spotkania towarzyskie, które przeszkadzają innym lokatorom. Kilkakrotnie
interweniowała w tej sprawie policja. Przed miesiącem goście najemcy wybili szybę na klatce
schodowej. Szkoda do tej pory nie została naprawiona.
 Wynajmujący
……………………………..
 (własnoręczny podpis)