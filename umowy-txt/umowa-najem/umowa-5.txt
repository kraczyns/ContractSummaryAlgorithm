Umowa najmu lokalu użytkowego na czas nieoznaczony
Zawarta w dniu 23 lipca 2008 r. w Pabianicach, pomiędzy:
1) Januszem Chojnackim, zamieszkałym w Łodzi, przy ul. Borowieckiego 3, legitymującym się
dowodem osobistym nr ASS 908798, zwanym Wynajmującym,
a
2) APL S.A. z siedzibą w Piotrkowie Trybunalskim przy ul. Łuckiej 3, wpisaną do rejestru
przedsiębiorców prowadzonego przez Sąd Rejonowy w Piotrkowie Trybunalskim pod Nr KRS
0034765, wysokość kapitału zakładowego: 700.000 zł, NIP 521-087-90,
zwanym dalej Najemcą, reprezentowanym przez:
Norberta Janiszewskiego, członka zarządu,
i Leokadię Janiszewską, członka zarządu,
o treści następującej:
§ 1
Wynajmujący oświadcza, że jest właścicielem lokalu użytkowego położonego w Pabianicach
przy ul. Św. Maksymiliana Kolbe 10 na parterze, o pow. 76 mkw., składającego się z 2
pomieszczeń użytkowych i zaplecza technicznego. Lokal stanowi odrębną własność –
LA1M/00989765443/01
§ 2
Wynajmujący oddaje Najemcy do używania ww. lokal wraz z wyposażeniem (lista przedmiotów
zostaje załączona do niniejszej umowy w formie załącznika).
§ 3
Umowa zostaje zawarta na czas nieoznaczony.
§ 4
Najemca zobowiązuje się do zapłaty Wynajmującemu czynszu najmu w wysokości 2.500
(słownie: dwa i pół tysiąca) zł miesięcznie.
1. Czynsz będzie płatny z góry w terminie do 15 każdego miesiąca na konto nr 96 5690 6789
8923 0000 0001 98765
2. Czynsz może być waloryzowany nie częściej niż raz w roku według wskaźnika GUS wzrostu
cen dóbr i usług.
3. Najemcę obciążają inne opłaty związane z eksploatacją przedmiotu najmu, w szczególności
koszty: energii elektrycznej, wody, gazu, co., wywozu śmieci, telefonu.
§ 5
Najemca zobowiązuje się do wykorzystywania lokalu wyłącznie na działalność handlową –
prowadzenie sklepu spożywczego.
§ 6
Najemca nie będzie podnajmował lokalu osobom trzecim.
§ 7
Najemca ma prawo dokonać nakładów zwiększających wartość przedmiotu najmu za zgodą
i w zakresie uzgodnionym w formie pisemnej z Wynajmującym.
§ 8
Wynajmującemu służy prawo wypowiedzenia umowy w trybie natychmiastowym, bez
zachowania terminów wypowiedzenia, w przypadku:
 zalegania przez najemcę z zapłatą czynszu za dwa kolejne okresy płatności,
 oddania przedmiotu najmu w podnajem albo do bezpłatnego używania osobom trzecim bez
zgody wynajmującego,
 używania przedmiotu najmu w sposób sprzeczny z umową lub przeznaczeniem.
§ 9
1. Stan techniczny oraz wyposażenie lokalu zostanie stwierdzony w protokole przekazania
sporządzonym przez strony w terminie trzech dni od podpisania umowy.
2. Po ustaniu stosunku najmu Najemca zobowiązany jest zwrócić lokal Wynajmującemu
w stanie niepogorszonym.
§ 10
Dla zabezpieczenia roszczeń Wynajmującego z tytułu czynszu najmu oraz z tytułu naprawienia
ewentualnych szkód Najemca wpłaca kaucję w wysokości 8.000 (słownie: osiem tysięcy) zł.
§ 11
Zmiana umowy wymaga formy pisemnej pod rygorem nieważności.
§ 12
1. W sprawach nieuregulowanych umową zastosowanie mają przepisy Kodeksu cywilnego.
2. Wszelkie spory na tle wykonywania umowy rozstrzygać będzie właściwy sąd w Łodzi
§ 13
Wydanie lokalu Najemcy nastąpiło w dniu dzisiejszym.
§ 14
Umowę sporządzono w dwóch jednobrzmiących egzemplarzach, po jednym dla każdej ze stron.
 Wynajmujący Najemca

……………………….. ………………………..
 (własnoręczny podpis) (własnoręczny podpis)