Umowa najmu lokalu mieszkalnego
Zawarta w dniu 13.04.2008 r. w Poznaniu pomiędzy:
1) Janiną Boroń, zamieszkałą w Poznaniu przy ul. Głównej 8, legitymującą się dowodem
osobistym ABB 879809, zwaną dalej Wynajmującą,
a
2) Moniką Konecką, zamieszkałą w Poznaniu, ul. Dworcowa 17, legitymującą się dowodem
osobistym AAA 0000000, zwaną dalej Najemcą,
o treści następującej:
§ 1
Wynajmująca oświadcza, że jest właścicielką lokalu mieszkalnego o pow. 46 mkw., składającego
się z 2 pokoi, przedpokoju, łazienki i kuchni, położonego w Warszawie przy ul. Słonecznej 4
§ 2
Wynajmująca oddaje Najemcy do używania ww. lokal wraz z wyposażeniem (lista przedmiotów
zostaje załączona do niniejszej umowy w formie załącznika).
§ 3
Umowa zostaje zawarta na czas nieoznaczony.
§ 4
Najemca zobowiązuje się do zapłaty Wynajmującej czynszu najmu w wysokości 1 100 (słownie:
tysiąc sto) zł miesięcznie. Czynsz będzie płatny z góry w terminie do 10. każdego miesiąca.
§ 5
Opłaty za wodę, gaz, c.o. i energię elektryczną pokrywa Najemca.
§ 6
Najemca zobowiązuje się do wykorzystywania lokalu wyłącznie na cele mieszkaniowe.
§ 7
Wydanie lokalu Najemcy nastąpiło w dniu dzisiejszym.
§ 8
W kwestii wypowiedzenia niniejszej umowy zastosowanie mają przepisy Kodeksu cywilnego
oraz ustawy z 21 czerwca 2001 r. o ochronie praw lokatorów, mieszkaniowym zasobie gminy
i o zmianie Kodeksu cywilnego.
§ 9
Po ustaniu stosunku najmu Najemca zobowiązany jest zwrócić lokal Wynajmującej w stanie
niepogorszonym.
§ 10
Dla zabezpieczenia roszczeń Wynajmującej z tytułu czynszu najmu oraz z tytułu naprawienia
ewentualnych szkód – Najemca wpłaca kaucję w wysokości 2 200 (słownie: dwa tysiące
dwieście) zł, co Wynajmująca potwierdza.
§ 11
W sprawach nieuregulowanych umową zastosowanie mają przepisy ustawy o ochronie praw
lokatorów, mieszkaniowym zasobie gminy i o zmianie Kodeksu cywilnego oraz przepisy
Kodeksu cywilnego.
§ 12
Zmiana umowy wymaga formy pisemnej pod rygorem nieważności.
§ 13
Umowę sporządzono w dwóch jednobrzmiących egzemplarzach, po jednym dla każdej ze stron.
 Wynajmujący Najemca

……………………………… ………………………………
Załącznik:
Lista przedmiotów w lokalu.