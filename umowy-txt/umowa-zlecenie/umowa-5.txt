Umowa zlecenia

zawarta 2 października 2006 r. w Miasteczku Dolnym, pomiędzy 

Martą Igrekowską, przedsiębiorcą zarejestrowanym w Urzędzie Miejskim w Miasteczku Dolnym pod numerem 01598, prowadzącą jednoosobowo działalność gospodarczą pod firmą Eta Marta Igrekowska przy ul. Krętej 12, lok. 7 w Miasteczku Dolnym, o numerze REGON 118191713, NIP: 213-151-14-25, zwaną dalej Zleceniodawcą

a

Henrykiem Iksińskim o numerze PESEL 65082903105, zamieszkałym w Mieście Górnym, przy ul. Zamkowej 8 m. 15, legitymującym się dowodem osobistym DD 1234156, zwanym dalej Zleceniobiorcą.

§ 1
Zleceniodawca zleca, a Zleceniobiorca przyjmuje do wykonania usługę polegającą na:
1)	wybraniu i kupieniu po zaakceptowaniu przez Zleceniodawcę – na rachunek Zleceniodawcy – programu księgowego właściwego dla jej przedsiębiorstwa;
2)	przeszkoleniu trzech pracowników Zleceniodawcy w wykorzystywaniu komputerowych programów biurowych: edytora tekstów, arkuszy kalkulacyjnych, programów graficznych, programu finansowo-księgowego, programu do obsługi poczty e-mail i przeglądarki internetowej.

§ 2
1.	Zleceniobiorca zobowiązuje się wybrać, kupić i zainstalować program księgowy dla Zleceniodawcy do 16 października 2006 r.
2.	Zleceniobiorca zobowiązuje się przeprowadzić szkolenie określone w § 1 pkt 2, które będzie trwało po cztery godziny zegarowe we wszystkie dni robocze od 23 października 2006 r. do 3 listopada 2006 r.

§ 3
1.	Zleceniobiorca zobowiązuje się wykonać zlecenie osobiście, bez powierzania zadań wymienionych w § 1 pkt 1 i 2 osobom trzecim.
2.	Zleceniodawca zapewni do wykonania zlecenia:
a)	środki finansowe na zakup programu,
b)	salę i cztery komputery z oprogramowaniem do przeprowadzenia szkolenia.

§ 4
1.	Za wykonanie zlecenia określonego w §1 i 2 Zleceniobiorcy przysługuje wynagrodzenie w wysokości 4500 (słownie: cztery tysiące pięćset) zł brutto.
2.	Zleceniobiorca otrzyma wynagrodzenie za wykonane zlecenie przelewem na rachunek prowadzony w XI oddziale banku ABC nr 38 2409 7895 1111 0000 2735 1283 w ciągu 7 dni od przedłożenia rachunku w siedzibie Zleceniodawcy.

§ 5
Zmiany umowy wymagają formy pisemnej pod rygorem nieważności.

§ 6
W sprawach nieuregulowanych umową stosuje się przepisy Kodeksu cywilnego i innych obowiązujących aktów prawnych.

§ 7
Umowa została sporządzona w dwóch jednobrzmiących egzemplarzach, po jednym dla każdej ze stron.

  Marta Igrekowska 							   Henryk Iksiński
……………………………						     …………………………….
     (podpis zleceniodawcy)						            (podpis zleceniobiorcy)

